<html>
<body>

Styl wpisany (styl lokalny, liniowy, linijkowy)Dopisanie arkusza do wybranego bloku.
Styl lokalny pozwala na nadanie formatowania konkretnemu pojedynczemu elementowi strony. Jest wstawiany w tej samej linii, w której znajduje się element formatowany. O tym, który to będzie element, decyduje słowo kluczowe "selektor".
Składnia teoretyczna:<br>
<textarea cols=80 rows=2>
<selektor style="cecha1: wartość1; cecha2: wartość2...">...</selektor>
</textarea><br>
lub inaczej<br>
<textarea cols=80 rows=2>
<selektor style="nasze style">treść bloku</selektor>
</textarea><br>
Selektorem może być praktycznie dowolny znacznik, np. p (akapit), h1 (nagłówek), td (komórka tabeli) i inne. To właśnie elementom znajdującym się pomiędzy tymi znacznikami, nadajemy atrybuty formatowania.
Jako "cecha" czy inaczej własność bądź właściwość (ang. "property") należy wpisać o jakie konkretnie atrybuty formatowania nam chodzi (np. kolor tekstu - color). Jednemu selektorowi możemy nadać kilka atrybutów (cech). Są one wtedy rozdzielone średnikami.
Jako wyraz "wartość" (w deklaracji stylu) wpisujemy dokładną wartość atrybutu (np. dla koloru tekstu będzie to: red, blue czy też #31F4A5 itd.). Wartość zależy ściśle od cechy, po której stoi w deklaracji.
</body>
</html>